<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
 <META NAME="GENERATOR" CONTENT="SGML-Tools 1.0.9">
 <TITLE>Linux Italian-HOWTO: La tastiera </TITLE>
 <LINK HREF="Italian-HOWTO-3.html" REL=next>
 <LINK HREF="Italian-HOWTO-1.html" REL=previous>
 <LINK HREF="Italian-HOWTO.html#toc2" REL=contents>
<SCRIPT src="../menu.js"> function BeginPage() {} function EndPage() {} </SCRIPT> </HEAD> <BODY bgcolor=#EEEEFF MARGINHEIGHT=0 MARGINWIDTH=0> <SCRIPT>BeginPage(1, 8, 1);</SCRIPT>
<A HREF="Italian-HOWTO-3.html"><IMG SRC="../img/next.gif" ALT="Next"></A>
<A HREF="Italian-HOWTO-1.html"><IMG SRC="../img/prev.gif" ALT="Previous"></A>
<A HREF="Italian-HOWTO.html#toc2"><IMG SRC="../img/toc.gif" ALT="Contents"></A>
<HR>
<H2><A NAME="s2">2. La tastiera </A></H2>

<P>
<P>
<P>La gestione della tastiera di Linux è organizzata su piú ``strati'' o
livelli di astrazione il cui numero, tre, non ci è di grande interesse.
Quello che interessa a noi è il risultato, ovvero una gestione della
tastiera indipendente dall'hardware (ricordo che Linux è un sistema
operativo multipiattaforma e non funziona solo sui PC compatibili...) e
facilmente riconfigurabile.
<P>Infatti è sufficiente modificare l'interfaccia tra uno strato e l'altro
per ottenere gli effetti desiderati: nel nostro caso il perfetto
funzionamento della tastiera italiana.
<P>
<H2><A NAME="ss2.1">2.1 Console </A>
</H2>

<P>
<P>Per ottenere la configurazione della tastiera italiana in console è
sufficiente impartire il comando <CODE>loadkeys&nbsp;it.map</CODE>; questo
comando non fa altro che caricare la tabella di descrizione della
tastiera (<EM>keymap</EM>, appunto) <CODE>it.map</CODE> al posto di quella di
default ``inserita'' nel kernel.
<P>Solitamente è la procedura di installazione che si preoccupa di
chiedere all'utente quale tastiera usare e a inserire un comando come
quello qui sopra in uno degli script di avvio del sistema.
<P>In Debian esiste il comando <B>kbdconfig</B> che permette di
riconfigurare la tastiera senza editare a mano gli script di avvio, le
altre distribuzioni avranno di sicuro sistemi simili...
<P>Questa Keymap inoltre supporta alcune aggiunte essenziali per i
programmatori, come le parentesi graffe, il carattere tilde e il carattere
apice inverso ottenuti premendo rispettivamente [AltGr+8],
[AltGr+9], [AltGr+0] e [AltGr+'].
<P>Se si vuole indagare ulteriormente nella gestione della tastiera nella
console Linux, si può far riferimento ai comandi (e alle rispettive
manpage) <B>showkey(1)</B> è <B>dumpkey(1)</B>, oltre ovviamente al già
citato <B>loadkey(1)</B>.
<P>
<H3>Keymap alternative </H3>

<P>
<P>Nonostante questa keymap sia già molto buona, si sta cercando di fare
meglio; in particolare Lorenzo Maria Catucci (
<A HREF="mailto:lorenzo@argon.roma2.infn.it">lorenzo@argon.roma2.infn.it</A>) sta lavorando a una serie di
keymap per console e per X congruenti e possibilmente senza problemi.
Trovate le bozze di queste keymap nel sito dell'Italian HOWTO 
<A HREF="http://www.pluto.linux.it/~gaio/Italian-HOWTO">http://www.pluto.linux.it/~gaio/Italian-HOWTO</A>.
<P>Nello stesso sito potete trovare inoltre delle keymap alternative che
permettono di ``emulare'' la tastiera Amiga e cose simili...
<P>
<P>
<H2><A NAME="ss2.2">2.2 XFree86 </A>
</H2>

<P>
<P>Di recente (dalla versione 3.2 in poi...) XFree ha completamente cambiato
la gestione della tastiera, aggiungendo una estensione che si chiama
``XKeyboard'' (o XKBD), e qualche astrusa voce in più nel file di
configurazione.
Il nuovo sistema è effettivamente migliore, ma talmente configurabile
che c'è voluto un annetto perché venisse metabolizzato e quindi
venissero prodotte le keymap secondo queste nuove specifiche...
<P>Il problema vero è che <B>xf86config(1)</B> non riesce più a gestire in fase
di configurazione automatica la tastiera italiana (o meglio, per trovare uno
straccio di riferimento all'Italia occorre muoversi per un po' tra
complicate opzioni...), ma niente paura.
<P>Si può benissimo completare la configurazione scegliendo una tastiera
predefinita (come quella americana) e poi editare il file
<CODE>/etc/X11/XF86Config</CODE> aggiungendo o modificando le informazioni:
<P>
<HR>
<PRE>
        Section "Keyboard"

        [...]

        LeftAlt      Meta
        RightAlt     ModeShift
        
        # ovviamente se avete una tastiera W95
        # al posto di pc102 ci va pc104 (o pc105)!
        #
        Protocol     "Standard"
        XkbRules     "xfree86"
        XkbModel     "pc102"
        XkbLayout    "it"

        EndSection
</PRE>
<HR>
<P>Le prime due righe, in particolare, servono ad avvisare X che abbiamo
intenzione di usare [AltGr] come modificatore ModeShift per
poter utilizzare, come siamo abituati, parentesi quadre, at e diesis.
(Non vi ricordate? Era una di quelle imbarazzanti domande che vi ha posto
<B>xf86config(1)</B>...)
<P>Questa definizione di tastiera è leggermente diversa (come disposizione dei
tasti ``nascosti'') di quella in console (ad esempio le parentesi graffe sono
ora in [AltGr+7], [AltGr+0]).
<P>
<H3>XF86Setup(1)            </H3>

<P>
<P>In alternativa è possibile usare il nuovo programma di configurazione di
XFree, presente dalla versione 3.2 e seguenti, <B>XF86Setup(1)</B>;
la configurazione di X11 è molto piú intuitiva con
XF86Setup che con xf86config: per un novellino (ma anche non) può essere
utile anche perché permette di controllare al volo se le impostazioni sono
corrette (da Giovanni Bortolozzo).
<P>Per poter utilizzare XF86Setup occorre installare il server VGA16 in aggiunta
a quello appropriato per la propria scheda video.
<P>
<P>
<H3>Backspace e Delete      </H3>

<P>
<P>Un problema noioso, che però non riguarda solo la tastiera italiana, è che in
X gli effetti della pressione dei tasti BackSpace e Canc coincidono (ambedue
fanno Del, ovvero cancellano il carattere sul cursore; o ambedue fanno
BackSpace, ovvero cancellano il carattere alla sinistra del cursore, dipende
di solito dal tasso di umidità dell'aria... ;-).
<P>Questo è un problema comune a tutti gli utenti Linux, ed inoltre
esistono ottimi documenti che spiegano come sistemare (o mettere una
pezza) a questo problema; per puntatori vedi alla fine di questa
sezione.
<P>Questo comportamento è dovuto in maggior parte da incompatibilità
``storiche'' tra librerie/applicazioni/metodi di programmazione, e anche
in distribuzioni come Debian che hanno forzato una unica politica di
accesso ai terminali (con il database <B>terminfo(5)</B>) il problema con
alcune (vecchie) applicazioni rimane.
<P>Insomma, è un problema <B>delle applicazioni</B> e non di Linux.
<P>Per programmi (o sistemi) che usano ancora <B>termcap(5)</B> è molto
probabile che occorra una correzione della definizione di xterm. Non è
proprio il caso di inserire una cosa del genere in questo HOWTO, mal
che vada nel sito dell'Italian-HOWTO 
<A HREF="http://www.pluto.linux.it/~gaio/Italian-HOWTO">http://www.pluto.linux.it/~gaio/Italian-HOWTO</A>; è comunque
piú corretto cercare una versione dell'applicazione compilata con
terminfo oppure... cambiare applicazione! ;)
<P>Per comprendere meglio queste cose sono letture consigliate le manpage di
<B>termcap(5)</B> e <B>terminfo(5)</B>, oltre a quanto riportato alla fine
di questa sezione.
<P>
<P>
<H3>MetroX e tastiera italiana      </H3>

<P>
<P>Ho visto che piú persone hanno problemi con la tastiera sotto Metro-X, non so
se intanto il problema è stato risolto, eventualmente segnalatemelo che
elimino questa sezione.
<P>Per risolvere in modo pulito e definitivo il problema modificate questa
sezione del file <CODE>/etc/X11/XMetroconfig</CODE>
<P>
<HR>
<PRE>
        Section "Keyboard"
                LeftAlt         Meta
                RightAlt        ModeShift
                Protocol        "Standard"
                XkbKeymap       "xfree86(it)"   # al posto di "metro(it)"
                XkbModel        "pc105"         # solo se avete i tasti W95
                XkbRules        "xfree86"
                XkbLayout       "it"
        EndSection
</PRE>
<HR>
<P>Se prima di farlo guardate alla fine del file <CODE>/var/log/Xerrors</CODE>,
scoprirete quale è il problema: mancano i file kbd della Metro
(da Andrea Tuccia).
<P>
<H3>Keymap alternative </H3>

<P>
<P>Anche qui sono state raccolte una serie di keymap alternative a quelle
ufficiali presenti nelle distribuzioni; trovate anche queste al sito
<A HREF="http://www.pluto.linux.it/~gaio/Italian-HOWTO">http://www.pluto.linux.it/~gaio/Italian-HOWTO</A>.
<P>Inoltre Dino Paganello mi segnala il programma <B>xrus(1)</B> che
permette di fare lo switch al volo tra diverse descrizioni di tastiera
(lui lo usa per passare la volo dalla tastiera americana a quella
italiana).
<P>
<P>
<H2><A NAME="ss2.3">2.3 Per maggiori informazioni </A>
</H2>

<P>
<P>Ulteriori informazioni, specialmente se si vuole migliorare la gestione della
tastiera (aggiungere i tasti cursore in determinate applicazioni, macro ai
tasti funzione, ...), si possono trovare in:
<P>
<UL>
<LI>    
<A HREF="http://sunsite.unc.edu/LDP/HOWTO/Keyboard-and-Console-HOWTO.html">Keyboard and Console HOWTO</A>.
</LI>
<LI>    
<A HREF="http://sunsite.unc.edu/LDP/HOWTO/XFree86-HOWTO.html">XFree86 HOWTO</A> (anche in 
<A HREF="http://www.pluto.linux.it/ildp/HOWTO/XFree86-HOWTO.html">versione Italiana</A>).
</LI>
<LI>    Esiste inoltre la <EM>kbd.FAQ</EM> contenuta nel pacchetto del
software di gestione della tastiera, e che dovrebbe essere già
stata installata da qualche parte nel vostro disco (di solito
<CODE>/usr/doc/kbd</CODE>).
        </LI>
<LI>    Anne Baretta (
<A HREF="mailto:anne@ibbnet.nl">anne@ibbnet.nl</A>) ha creato delle pagine per aiutare la
configurazione di BS/DEL; non le ho guardate, ma potrebbero
essere un buon punto di partenza.
Le trovate su 
<A HREF="http://www.ibbnet.nl/~anne/keyboard.html">http://www.ibbnet.nl/~anne/keyboard.html</A>
</LI>
<LI>    Esistono anche queste pagine (
<A HREF="http://electron.et.tudelft.nl/~jdegoede/fixkeys.txt">http://electron.et.tudelft.nl/~jdegoede/fixkeys.txt</A>) per
il problema BS/DEL; riporto questo URL solo per ribadire che
questi <B>non</B> sono modi con cui è possibile affrontare (e
tantomeno risolvere) il problema; testi del genere, che non
hanno alla base un serio studio e soprattutto l'uso di
terminfo, sono come una lobotomia come rimedio per il mal di
testa.
        
Magari funziona ma...
</LI>
</UL>
        
<P>
<P>
<P>
<P>
<HR>
<A HREF="Italian-HOWTO-3.html"><IMG SRC="../img/next.gif" ALT="Next"></A>
<A HREF="Italian-HOWTO-1.html"><IMG SRC="../img/prev.gif" ALT="Previous"></A>
<A HREF="Italian-HOWTO.html#toc2"><IMG SRC="../img/toc.gif" ALT="Contents"></A>
<SCRIPT>EndPage();</SCRIPT>  </BODY>
</HTML>
